Η τροπολογία για τα "κόκκινα δάνεια" υπερψηφίστηκε από 165 βουλευτές, καταψηφίστηκε από 83, ενώ "παρών" δήλωσαν 13 βουλευτές. Η τροπολογία για την εξαίρεση των μη ληξιπρόθεσμων οφειλών από τη ρύθμιση των 100 δόσεων, υπερψηφίστηκε από 147 βουλευτές, καταψηφίστηκε από 112, ενώ "παρών" δήλωσαν 2 βουλευτές.

Πιο αναλυτικά, υπέρ των τροπολογιών, τάχθηκαν η κοινοβουλευτική ομάδα της ΝΔ και του ΠΑΣΟΚ - αν και από το ΠΑΣΟΚ, ο Απόστολος Κακλαμάνης και ο Μιχάλης Κασσής, ψήφισαν "παρών" στην τροπολογία για τις μη ληξιπρόθεσμες οφειλές.

Κατά των τροπολογιών τάχθηκαν οι κοινοβουλευτικές ομάδες του ΣΥΡΙΖΑ, των ΑΝΕΛ και του ΚΚΕ.

Η ΔΗΜΑΡ, υπερψήφισε την τροπολογία για τα "κόκκινα δάνεια", παρά τις ενστάσεις που είχε εκφράσει κατά τη συζήτησή της, ενώ καταψήφισε την τροπολογία για τις μη ληξιπρόθεσμες οφειλές - αν και ο Γ. Κυρίτσης δήλωσε "παρών" στην πρώτη τροπολογία.

Η Χρυσή Αυγή, δήλωσε "παρών" στην τροπολογία για τα "κόκκινα δάνεια", ενώ καταψήφισε εκείνη για τις μη ληξιπρόθεσμες οφειλές.

Οι ψήφοι των ανεξάρτητων βουλευτών παρουσιάζουν διαφοροποίηση: Ο Οδυσσέας Βουδούρης και η Ραχήλ Μακρή, καταψήφισαν και τις δύο τροπολογίες, ενώ ο Μίμης Ανδρουλάκης δήλωσε "παρών" και στις δύο. Σειρά βουλευτών (Σπ. Λυκούδης, Π. Τατσόπουλος, Β. Οικονόμου, Γ. Ψαριανός, Β. Καπερνάρος, Χ. Αηδόνης και Γ. Νταβρής) υπερψήφισαν την τροπολογία για τα "κόκκινα δάνεια" και καταψήφισαν εκείνη για τις ληξιπρόθεσμες οφειλές, ενώ άλλοι (Γ. Κουράκης, Θ. Τζάκρη, Μ. Μπόλαρης) καταψήφισαν την τροπολογία για τις μη ληξιπρόθεσμες οφειλές και δήλωσαν "παρών" σε κείνη για τα "κόκκινα δάνεια".





Σύμφωνα με όσα μεταδίδουν τα αμερικανικά δίκτυα, ο Μπαράκ Ομπάμα θα επεκτείνει την προστασία από την απέλαση στους γονείς παιδιών που είναι νόμιμοι κάτοικοι των Ηνωμένων Πολιτειών ώστε να μην χωρίζονται οικογένειες λόγω της απέλασης των γονιών. Πρόκειται για επέκταση του υφιστάμενου σχεδίου προστασίας από την απέλαση νυν εφήβων, που βρέθηκαν στις ΗΠΑ παράνομα όντας παιδιά.

Ακόμη δεν έχει ξεκαθαριστεί η προστασία από την απέλαση θα σχετίζεται με το χρόνο παραμονής στις ΗΠΑ ωστόσο εκτιμάται ότι εάν συμπεριλάβει όσους ζουν στη χώρα για περισσότερα από 10 χρόνια, τότε θα αφορά τουλάχιστον 2,5 εκατομμύρια μετανάστες χωρίς χαρτιά.

Παράλληλα αναμένεται να δοθεί έγκριση για αύξηση των εργαζομένων υψηλών προδιαγραφών που θα επιτρέπεται να ζουν και να εργάζονται στις ΗΠΑ και αύξηση των πόρων για την ασφάλεια των νοτίων συνόρων.

Εκτός από τις αντιδράσεις των Ρεπουμπλικανών, πάντως, ο Μπαράκ Ομπάμα αναμένεται να δεχθεί κριτική και από ορισμένους Δημοκρατικούς γερουσιαστές, οι οποίοι ζητούν οι όποιες αλλαγές στη νομοθεσία να γίνουν αφού ψηφιστεί ο νόμος για τα δημοσιονομικά της χώρας στα μέσα Δεκεμβρίου




Πρόκειται για μια υπηρεσία (US Marshals Service) που χρησιμοποιεί μικρά αεροσκάφη, από πέντε μεγάλα αεροδρόμια των ΗΠΑ. Αυτά έρουν κεραίες οι οποίες εκπέμπουν σήμα που μιμείται το σήμα των κεραιών της κινητής τηλεφωνίας καθώς τα κινητά είναι προγραμματισμένα για να συνδέονται με την πλησιέστερη και ισχυρότερη κεραία κινητής τηλεφωνίας. Με τον τρόπο αυτό, το σήμα παγιδεύει τα κινητά τηλέφωνα που συντονίζονται για να παραδώσουν στοιχεία, όπως νούμερα και δεδομένα γεωγραφικού εντοπισμού.

Το αμερικανικό υπουργείο Δικαιοσύνης αρνήθηκε να σχολιάσει τις πληροφορίες, εμμένοντας στη θέση ότι οι υπηρεσίες του τηρούν την αμερικανική νομοθεσία στα προγράμματα παρακολούθησης και κατασκοπείας. Ο τεχνολογικός υπεύθυνος της Αμερικανικής Ένωσης Υπεράσπισης των Ελευθεριών (ACLU) Κρίστοφερ Σογκόιαν χαρακτήρισε το πρόγραμμα "απαράδεκτο" .